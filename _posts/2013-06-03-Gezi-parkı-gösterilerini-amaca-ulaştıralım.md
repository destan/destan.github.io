---
layout: post
title:  "Gezi parkı gösterilerini amaca ulaştıralım!"
categories: politika
---

Böyle diyince önce amacı tanımlamak gerekir tabi. Gezi parkı eylemleri çok dağınık ve kendiliğinden ortaya çıktığından amacını belirlemek çok kolay değil. İlk başta “olur mu canım amacı belli işte” diyenler var ama biraz konuşunca hiç de belli olmadığı ortaya çıkıyor. Şu an yurdun her yerine sıçrayan eylemlerin amacı ne?

### Eylemlerin amacı ne?

Gezi parkı eyleminin ilk ortaya çıkışı oradaki usulsüz ağaç kesimini engellemek ve bunu protesto etmekti. Ancak polisin her zamanki abartılı ve zalimce ve yer yer kanunsuz müdehalesi1 sonucu tepkiler katlanarak arttı, her kesimden insan alanlara akın etti. Bu noktadan sonra artık bir kısım insan polisin baskısına karşı, bir kısım hala sadece ağaç kesimine karşı, bir kısım “bunun sorumlusu hükümettir” diyerek hükümete karşı tavır alarak eylemlere katılmaya başladı.

Şu anki noktada yurdun her yerinde birçok gösteri ve her gösteride farklı amaçla ama yan yana mücadele vererek polise direnen ve meydanlara ulaşmaya çalışan kitleler var. Şimdilik işler iyi gidiyor, büyük kitleler ortak amaç için polise karşı direniyormuş gibi görünüyorlar. Ancak bu geçici bir durum. Çünkü insanların **amaç** olarak gördükleri şey çok kısa vadeli, çok sığ bir kavram: `polise direnmek!` Bu kavramın altını doldurmak gerek, daha uzun vadeli daha yapıcı amaçlar çevresinde toplanmak gerek.

#### Olması gereken ne?

Bugünkü polis terörünün nedeni de usulsüz ağaç kesiminin nedeni de özgürlüklerin kısıtlanmasının nedeni de hükümettir. Bu eylemlerin amacı artık Gezi parkı protestosunu aşıp, polis şiddeti protestosunu aşıp hükümet protestosu olmalıdır. Bu hükümetten kurtulmadıkça halk zulüm görmekten kurtulamaz. Gerçek amaç yeni bir hükümettir.

### Her kesimden insanın yan yana gelip birlikte mücadele etmesi müthiş!

> Apolitiği, hayatında eylem nedir bilmeyeni, ezeli rakipler, aşırı solcusu, normal solcusu, zengini, fakiri… herkes meydanlarda omuz omuza mücadele ediyor bu hiç olmamıştı şimdiye kadar, muhteşem değil mi?

Müthiş ancak özgürlüğe ulaşmak için yeterli değil!

Amaç sadece polise karşı güçlü olmak iken insanlar, üzerinde anlaşmazlığa düşecek fazla bir şey bulamıyorlar. Herkesin nihai hedefi farklı da olsa şu anki acil ihtiyacı polis müdehalesine karşı güçlü olmak, dolayısıyla göstericiler arsındaki bu muhteşem ahenk ortaya çıkıyor. Önemli olan bu tepkiyi nihai hedefe, başka bir hükümet kurma hedefine ulaştırma yolunda da bu omuz omuza direnen kitlenin aynı dayanışmayı gösterebilmesidir. Yeni bir hükümet yolunda bölünmeden aynı güçle ilerlemenin tek yolu bir siyasi parti altında örgütlenmektir.

Hiçbir siyasi parti bu eyleme ait değil!

Bu konuda çok haklısınız. Mevcut siyasi partilerin içinde yer almak birçok insana itici gelebilir. Bunun nedenleri çok açık. Ancak bu tepkinin amacına ulaşması için bir siyasi partiye ihtiyaç olduğu da çok açık. **O zaman belki de yeni, gençlerden oluşan ve gücünü gerçek halktan alan bir parti kurmanın tam zamanıdır!**

Tam bağımsız Türkiye hedefleyen, NATO’dan, askeri baskılardan, polis devletinden kurtulup, komşularımızla barış içinde yaşadığımız gerçekten demokratik bir ülke için çalışacak yeni bir parti… Rüşvetten, yolsuzluktan, devlet malını peşkeş çekmekten uzak bir parti…

Şimdiki partilerde olmasın dediğimiz hiçbir şeyin olmadığı, neden yok dediklerimizin ise olduğu bir parti kuralım. Bu halkın isteyince neler yapabildiğini gördük. Bizim birbirimizle derdimiz yok, bizi birbirimize düşüren şimdiki siyasetçiler, bizim asıl derdimiz özgürlük! Ortak amacımız için bir dahaki seçimleri sallayacak bir partiyi şimdi meydanları sallayan bu halk hep beraber kuramaz mı?

#### Siyasi parti kurmak çok zor bir iş, var olan ve zaten birçok ilde şubesi olan biri altında toplansak?

Bir partinin istediği kadar şubesi, binası, kurulu düzeni olsun. Eğer ki o parti “artık yeter” diye haykıran halkın içine sinmiyorsa olmaz! Hangi nedenle olursa olsun, eğer insanlar bir partinin adını duyunca ilk duygu heyecan değilse o parti ile ol-maz!

Yeni bir parti kurmak zor iş, kolay demedik ki. Peki her kesimden milyonları günlerce aralıksız sokağa dökmek kolay bir iş mi? Bu halk bunu başardı, tarihimize bakın bu halk birlikte neler başardı.

[1] Eylemcilerin çadırlarının yakılması: http://www.iha.com.tr/gezi-parkina-polis-mudahalesi-278811-haber