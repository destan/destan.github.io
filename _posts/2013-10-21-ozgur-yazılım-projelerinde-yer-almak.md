---
layout: post
title: "Özgür yazılım projelerinde yer almak"
categories: [yazılım, hayat]
tags: özgür-yazılım özgür-yazılım-projesi özgür-yazılım-projesinde-çalışmak
draft: true
---

Özgür yazılım destekçisi tüm yazılım geliştiricilerin, özellikle de üniversite öğrencilerinin içinde vardır: "Özgür yazılım projelerinde yer almak". Her ne kadar konuşurken basit bir şeymiş gibi görünse de bir ucundan başlamak istediğinizde evdeki hesap çarşıya uymaz.

<img itemprop="image" class="float-left"  style="margin-right:10px;" width="300" src="/assets/img/Richard_Matthew_Stallman_working_on_his_Lemote_Machine.jpg" alt="stallman-coding" title="Özgürce kod yazmak ve Stallman amca">

Örneğin *en sevdiğim müzik çalma uygulamasının topluluğuk sitesini bir ziyaret edeyim yıllardır istediğim özelliği eklemeyi önereyim, sonra 2-3 özgür yazılımcı abiyle IRCden muhabbet eder kod yazarız* gibi bir şey denediyseniz eğer, işlerin pek öyle olamadığını siz de biliyorsunuzdur.

Yanlış anlaşılmasın işlerin öyle olamamasının nedeni topluluktaki insanların yaklaşımı değil. Örneğin ben böyle bir işe girişmek için kolları sıvadığımda, çevremde "parlak" bir öğrenci olarak tanınsam da aslında gerçek projelere 2 satır kod yazamayacak kadar teknik anlamda yetersiz olduğumu görmüştüm.

&nbsp;

&nbsp;

Nereden Başlamalı?
------------------

İşin özeti özgür yazılım projelerine yazılım anlamında katkı vermek için aslında sanıldığından biraz daha fazla teknik bilgiye gereksinim duyuyor insan. Özellikle de üniversite döneminde ise. Söz konusu teknik bilgiyi edinmenin yollarından biri internetteki tutoriallar ancak bunlar tek başına hiç bir zaman yeterli değil\*. Bir diğeri ise yine özgür yazılım projeleri :D

Her ne kadar çelişkili görünse de bu "özgür yazılım projeleri"nin aralarında fark var tabi. Öğrenme amacıyla yapılan özgür yazılım projeleri görece daha kolay olmalı ve teknik anlamda tecrübeli kişilerin de bulunduğu ekiplerle yapılmalı. Böylece projeler yeni başlayanlar için muhteşem bir öğrenme ve gelişim fırsatına dönüşür. Ancak bu noktada da hem basit, hem zevkli, hem de ekibinde öğretmeye hevesli ve deneyimli birilerinin olduğu proje bulmak bir sorun. Hele bir de bunu Türkiye'de arıyorsanız vay halinize :( Bunu yapmaya çalışan 2 kayda değer girişim biliyorum.

Pardus muhteşem bir fikirle**\[1\]** bunu yapacak gibi oldu ama uygulama bir fiyasko. Bir Pardus klasiği: Fikir süper uygulama skandal **\[2\]**

İkincisi ise _Yakından Eğitim_**\[3\]**. Ancak buradaki projelerin bazılarının basitlik bazılarının ise eğlenceli olma açısından sorunları olduğunu düşünüyorum. Planlar oldukça iyi, danışmanlık sistemi falan da benim önermek isteyeceğime çok yakın ancak asıl önemli yapı taşı, proje, (bence) gerektiği gibi olmayınca tüm girişimin etkinliğini düşürüyor.

Önerim
------

Neyse demem o ki her ne kadar istekli de olsalar, çevrelerine göre teknik açıdan iyi durumda da olsalar Türkiye'deki genç yazılımcılar için özgür yazılım projelerine katılmak arkadaş arasindaki hararetli sohbetlerin ötesine geçemiyor. Üniversitedeyken böyle bir ortamın eksikliğini çektiğimden şimdi Türkiye'de böyle bir ortam yaratmak için bir şeyler yapmak istiyorum. Eylem planım şöyle:

* Özgür yazılım toplulukları ile iletişime geçmek, bu fikrimi ve girişimimi anlatmak
* *Yeni başlayanlar için özgür yazılım katkıcısı olma kılavuzu* yazmak
* Çok zor olmayan, (hiç olmazsa kabaca) planları yapılmış, repoları hazır projeler başlatmak
* Çeşitli dillerdeki projeler için ilgili projede çalışmak isteyen ve yeni arkadaşlara yol göstermede hevesli deneyimli yazılımcıları projelere dahil etmek
* Projelerin gidişhatlarına göre destek vermek, eksiklere göre düzenlemeler yapmak
* Bu girişimi sürekli ve kendi kendini yönetebilir hale getirmek

Bakalım neler olacak...

\* *İnternetteki tutoriallar aslında yeterli ancak sorun yazılıma yeni başlayanların bu tutorialları nasıl takip edecekleri konusunda bile bir yol göstericiye gereksinim duymaları. Bunda utanacak bir şey yok, herkes başta öyleydi. Yol gösterecek arkadaş bulanlar hızlı ilerledi bulamayanlar -eğer bezmedilerse- daha yavaş ilerledi.*

**Dipnotlar**

* \[1\] [Pardus Yaz Kampı](http://kamp.pardus.org.tr/kamp-hakkinda)
* \[2\] [Necdet Yücel'in Pardus Yaz Kampı Değerlendirmesi](http://www.nyucel.com/2013/09/pardus-yazlm-kamp-degerlendirmesi.html)
* \[3\] [Yakından Eğitim Projesi](http://yakindanegitim.org/faq.html)