---
layout: post
title: "Yeni başlayanlar için özgür yazılım katkıcısı olma kılavuzu"
categories: [yazılım, hayat]
tags: özgür-yazılım özgür-yazılım-projesi özgür-yazılım-projesinde-çalışmak
draft: true
---

Önceki bir [yazımda](/blog/ozgur-yazılım-projelerinde-yer-almak) belirttiğim gibi özgür yazılım projelerine katılmak isteyenler için bir kılvuz hazırlıyorum. Bu kılavuz projelerde yol gösteren biri olsa bile yeni başlayanların en baştan bilmesi gereken şeyleri gösterecek. Lafı olabildiğince uzatmamaya çalışacağım.

Hata ve uyarı mesajlarını okuyun
-------------------------------------

Nerede olursa olsun, tarayıcıda, işletim sisteminde, konsolda (özellikle konsolda!), televizyonda, telefonda... nerede olursa olsun hata ve uyarı mesajlarını okuyun ama doğru dürüst okuyun, anlamaya çalışın. Anlamadıysanız bir daha okuyun. Sorunun çözümü o mesajı anlamanıza bağlı. Hata mesajına bir göz atıp hemen kapatıp sonra anlamsız yere çırpınmak ne saçma.

**Linux** kullanın
-----------------------------

Neden kısmını anlatmıyorum bile...

Alışkanlıklarınızı ve okuldaki işe yaramaz derslerdeki işe yaramaz ödevleri bahane etmeyin, X hocası ödevleri Windows'ta derleyin diyormuş da Y hocası .pptx sunum hazırlatıyormuş da... Birincisi bunlar hayatınıza bir şey katmayacak ikincisi bunlar bahane değil. Lazım olunca açın Windows'u ama günlük yaşamda Linux kullanın ki öğrenesiniz. Ordan oraya geçmeye üşeniyorsanız yazının kalanında sizlik bir şey yok pek.

**Google** kullanmayı öğrenin
-----------------------------

Bir şeyi yapamadığınızda şunu hatırlayın: bunu ilk yapamayan siz değilsiniz ve birileri bunu daha önce internette başka birilerine sormuştur. Sizin hedefiniz işte o sayfaları bulmak. Arayın bulun.

* Unutmayın ki sizden önce deneyen büyük olasılıkla İngilizce sormuştur :)
* [Stackoverflow](http://stackoverflow.com/) yazılım geliştiricilerin tüm sorularını bulduğu bir site. Buraya üye olun ve Google aramalarınızda bu sitenin sonuçlarını öncelikli inceleyin.

**Hata bildirimi** yapmayı öğrenin
------------------------------

Yoo hemen aklınıza hata bildirim formları gelmesin. Karşılaştığınız her hangi bir hatayı bir insana doğru biçimde aktarmayı öğrenmelisiniz. Örneğin:

> Televizyon çalışmıyor. Yardım et.

dediğinizde karşınızdakinin size yardım etmesi çok güç. Büyük olasılıkla size bir dizi soru soracaktır: fişe takılı mı, görüntü mü gelmiyor, ses mi gelmiyor, yayın mı bozuk, anten takılı mı gibi... oysa ki siz gereken bilgileri önceden verseydiniz bu zaman kaybına gerek olmayacaktı.

Bir hata bildirmenin ve yardım istemenin koşulları vardır, soru sorarken veya hata bildirirken şu soruların yanıtlarını size sorulmadan vermelisiniz:

* ne yapmak istiyordun?
* ne yaptın?
* ne olmasını bekliyordun?
* ne oldu?
* ayrıca varsa hata çıktısının tamamını da iletmelisiniz

**Git** öğrenin
---------------

*Git*in ne olduğunu bilmiyorsanız Google kullanmaya başlamanın tam sırası. Unutmayın "Git" diye arattığınız zaman yazılım geliştirme ile ilgili sonuçlarla ilgilenmelisiniz.

*Git*in ne olduğunu öğrendikten sonra nasıl kullanıldığını temel olarak aşağıdaki kaynaklardan öğrenin:

* [http://gitimmersion.com/lab_01.html](http://gitimmersion.com/lab_01.html)
* [http://try.github.io](http://try.github.io)

Kesinlikle kendi bilgisayarınıza kurup deneme yapın. Ama asıl öğrenmeye bir projeye girdiğinizde başlayacaksınız.

**Web sayfaları**nın nasıl çalıştığını öğrenin
------------------------------------------

[http://www.codecademy.com/tracks/web](http://www.codecademy.com/tracks/web) sayfasındaki tutorialı bitirin. Çok kolay gelen yerleri atlamayın hızlıca bitirin. Eğer yazılanları okursanız aslında bilmediğiniz ayrıntıları fark edebilirsiniz.

**Http** öğrenin
----------------

* *Http*nin bir protokol olduğunu
* Http1.0 ile 1.1 arasındaki farkı (Örneğin bunu öğrenmek için Google'da "http 1.0 vs http 1.1" gibi bir şey aratmalısınız)
* httpnin temel metodlarını HEAD, GET, POST
* RESTin ne demek olduğunu, nerede ve nasıl kullanıldığını

öğrenin.