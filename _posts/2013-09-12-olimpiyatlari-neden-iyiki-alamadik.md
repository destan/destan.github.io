---
layout: post
title: "Olimpiyatları Neden İyiki Alamadık?"
categories: politika
tags: 2020-olimpiyatları 2020-istanbul olimpiyatları-neden-alamadık kına
---

*"Hain, kökü dışarda mihrak, sen de Türk müsün be, sırf muhalefet için Türkiye'nin iyiliğini istemeyen zihniyet, götünüze kına yakın artık..."* gibi seviyesiz ve sığ yorumlardan sonra içimden söyleneceğime "seviyeli" bir yorum yapayım dedim, artık ne kadar olduysa...

Türkiye olimpiyatları (gerçekte) neden istiyor?
-----------------------------------------------

1. **Maddi gelir**: 2020'de gelecek turistler
2. **Maddi gelir**: olimpiyat için yapılacak milyarlık inşaat ihaleleri yandaş şirketleri iyice zengin edecekti
3. **Maddi gelir**: olimpiyat için ulaşımı düzeltiyoruz ayağına yine metrobüs gibi fiyasko çözümlerle devlet zarara uğratılacak, yandaşlar zengilşecekti 
4. **Siyasi reklam aracı**: seçimlerde ve sonrasında *"biiiz olimpiyatları aldııık, yapılamayanı yaptııık"* diye bas bas bağıracaklardı
5. **Siyasi reklam aracı**: spora önem veriliyormuş imajı çizilip ülkedeki doping skandalları ve sporda dünyanın çok gerisinde olduğumuz gerçeği örtülecekti

Bu nedenler arasında Türkiye'nin gerçekten çıkarına olan bir madde yok. Ortalıkta dolanan iddalara bakalım:

> Türkiye kalkınacak, para gelecek.

Ülke kalkınmayacak, özel şirketler zenginleşirken işçiler için geçici iş fırsatı doğacak ancak uzun vadede vatandaş için bir yarar olmayacak. Aksine yağmanmış alanlar, plansızca dikilmiş binalar, ulaşım fiyaskoları olacaktı. Bunlar ön yargı değil örnekleri göre göre öğrendik.

> Ülkenin itibarı artacak

Dış politika bu kadar ucuz değil. Mahalle muhabbetleri mi sandınız bunu? Ahmet emmi oğluna şatafatlı bir düğün yapınca mahallede itibarı artıyor o zaman Türkiye olimpiyatları yaparsa dünyada itibarı artar. He gülüm he...

Dış politikada itibar; askerinin kafasına çuval geçirtmemek, savaş uçaklarını kim vurduya götürtmemek, burnunun dibindeki doğal gazı Rum Kesimine yedirtmemektir. Bunları yapabiliyor muyuz? Hayır, bitti.

> Bölgeye barış mesajları verilecek, orta doğuya barış getirmek için adım olacak.

Bu nasıl bir yalan, nasıl bir safsata aklım hayalim almıyor. İşin kötüsü TVlerdeki "yorumcu"lar da kendilerini inandırmış bu yalana, konuşup duruyorlar.

Ya siz çocuk musunuz? İstanbul'da olimpiyat oldu diye adam savaşından vazgeçer mi! Savaşanların hesapları bambaşka, niyetleri bambaşka onlara ne olimpiyattan. 

Hadi bunları da geçtim, sen teröristleri(Amerikancıların *"muhalifler"* dedikleri) yetiştir yetiştir yolla Suriyeye, ellerine silah ver yanlarına bizim istihbaratçıları koy sonra barışa elçi ol. Öyle bir dünya yok ağalar!

Biz olimpiyatları neden istemiyoruz?
------------------------------------

* Olimpiyatlar insanlığın beraber yapabildiği tek güzel şey. Onun dışıda beraber yapabildiğimiz yalnızca savaş var, başka da hiç bir şeyi birlikte yapamıyoruz. Bu nedenle olimpiyatlar çok değerli. Bunun bilincinde olmadan, sporun "s"sinden anlamadan, yalancı ve yolsuzluğa batmış bir hükümet olimpiyat yaparsa bu organizasyona zarar verir.

* Olimpiyatlara zarar vermek uğruna sırf şirketlerimize para gelsin diye desteklemek bencilliktir. İnsan olun önce. Ayrıca sen bir işçi sen bir memur iken şirketlere gelecek paradan sana ne? O paranın sana yararı olacağını mı sandın!

* İstanbul'da bin bir çeşit yolsuzluk ve talan için kılıf olacaktı olimpiyatlar, bu kadar açık.

* Olimpiyatın temeli spordur, bizim ülke spordan anlamaz. Biz her işte olduğu gibi sporda da hile, üçkağıt peşindeyiz. Durum gün kadar ortadayken bırakalım bu işe saygı duyanlar bu işten anlayanlar yapsın.

* Yandaş gastelerde televizyonlarda kadınların omzunu bile mozaiklerken olimpiyatlardaki mayolu kadınlara neden laf etmiyorsunuz? "Ahlak" anlayışınızın önüne para geçti herhal...