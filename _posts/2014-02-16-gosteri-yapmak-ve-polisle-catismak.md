---
layout: post
title: "Gösteri Yapmak ve Polisle Çatışmak"
category: politika
tags: örgütlenme örgüt sol turkiyede-orgutlenme-ve-sol
draft: true
---

Pek sever solcular sessiz kalmamayı, tepki koymayı, sol yumrukları pek güçlüdür. Bu sefer değil ama bi' dahaki sefere yumrukları faşistlerin suratına gülle gibi inecektir. Yeri gelir sokaklarda sel olur akar, yeri gelir polisin karşısında duvar olur dururlar. Hey maşallah bu yöntemlerle neleri yoluna koymuş, yoluna koyamasalar bile kaç yurttaşı bilinçlendirmişlerdir, ohooo sayamazsınız.

Belki teorik olarak ortaya koymak çok güç, belki bilimsel olarak ön görmek de zor ancak en azından tarihsel olarak bakıp anlasak ya. Yürüyerek neyi düzeltebildiniz? Bütün ülke yürüse umrunda olmayacak bir hükümete karşı bu anlamsız çaba neden?

Tek bir örnek
-------------

Tekel işçilerinin direnişi ne oldu? Hem de bizim standartlarımıza göre baya örgütlü bir direnişti. Ne oldu? Hiç birşey! Bolca basınçlı su, biber gazı ve dayak. Bir yaptırımın yoksa yürümek nafile, istediğin kadar grev yap seni koruyan yasalar yoksa veya o yasalar işlemiyorsa sen açlıktan kıvranırken senin yarı maaşına birisi tezgaha çoktan geçmiş olur.

Aslında o zırhı giymese var yaa
-------------------------------

Bir de polisle çatışmayı "direnmek", "asil bir hareket" olarak görmek modası var. Adam sert plastikten zırh giymiş boydan boya, bir elinde cop bir elinde kalkan allah ne verdiye girişiyor. Senin üstünde kısa kollu tişört var. Neyin direnişi ya? Bu neyin kafası? Arkana bakmadan kaçman gerek. Bir de gelmiş kol kola girip polisle itişiyor. Polisin şiddeti haksızdır doğru ama kafana indirdi mi copu beyin kanaması kimin haklı olduğuna bakmıyor!

Yürümek, gösteri yapmak, basın açıklaması yapmak boş işlerle uğraşmaktır. Sorunun köküyle değil sonuçlarıyla uğraşmaktır. Bu sorunların parça parça çaresi olmaz. Tek çözüm hükümete gelmektir. Hükümete gelmek için halkın algılarını, fikirlerini ve oylarını değiştirmeniz gerekir. Bunu da gösterilerle yapamazsınız. Ev ev, dükkan dükkan dolaşacak, her kahvede konuşacaksınız. Ne yapacaksanız bunun için yapın ya da evde oturun bir şey yapıyormuş gibi yapıp vicdanınızı rahatlatmayın.