---
layout: post
title:  "E-Devlet Nasıl Çalışmalı"
categories: [yazılım, hayat]
tags:
  - e-devlet
  - ütopya
duration: 2.5min
---

Ne zaman devlet kurumlarına işimiz düşse oradan oraya damgalı, onaylı kağıt taşıma seferleri bizi bekler. Hem de 21. yüzyılda olduğumuz, E-Devlet sistemine geçtiğimiz, her kurum bilgisayar kullandığı halde. Bir yerden  bir yere her evrak taşıyışımda ister istemez "bu işler daha kolay olabilirdi" diye düşünürüm.

## Mevcut durum

Mevcut durum bi' acayip! Tam işimi hallettim derken sürpriz yapıyor. Örneğin e-devletten askerlik durumunuzu bildiren belge almak şöyle oluyor:

<div class="row">
  <div class="col-lg-12">
    <img title="Askerlik belgesini e-devletten almak" alt="e-devletten askerlik belgesi nasıl alınır" class="width-100" src="/assets/e-devlet-nasil-calismali/askerlik-edevlet-ekran.png">
  </div>
</div>

<br>

## Ama gelişme var(!): Adli sicil kaydı

Diyeceksiniz ki _"artık adli sicil kaydı almak için savcılığa gitmeye gerek yok, e-devlet sisteminden indirip yazdırıp isteyen kuruma verebilirsin"_.

Bu sistem hala saçma. Ben bu devirde neden elimde kağıtla bir yerlere gidiyorum? Bu saçmalığı kanıksamamak buna da şükür dememek gerek. Çünkü çok daha iyisi olabilir, nasıl mı?

## E-Devlet Sistemi Nasıl Çalışmalı

Günümüzde belge/evrak işlemleri tamamen internet üzerinden yapılabilir, yapılmalı.

Diyelim sizin Örnek AŞ şirketine bir işiniz düştü ve onlar sizden bazı resmi belgeler istedi. Siz farklı kurumlara gidip, sıra bekleyip, istediğiniz evrakları alıp, onaylatıp bunların hepsini Örnek AŞ'ye teslim edeceğinize işler şöyle yürüseydi:

* Örnek AŞ sizden istediği evrakların listesini size (tercihen eposta ile) iletir.
* Siz e-devlet sisteminden Örnek AŞ'ye görmek istediği evrakları görmesi için x gün süreyle yetki verirsiniz.
* Örnek AŞ yetkilisi e-devlet sistemine kurumsal olarak giriş yapar.
* Sizin TC Kimlik nonuzu girerek sizin izin verdiğiniz belgeleri görür, çıktılarını alır.

Böylece siz fiziksel olarak belge toplamakla ve onları Örnek AŞ'ye iletmekle zaman kaybetmezsiniz.

<div class="row">
  <div class="col-lg-12">
    <img title="E-Devlet nasıl çalışmalı" alt="e-devlet nasıl çalışmalı çizim" class="width-100" src="/assets/e-devlet-nasil-calismali/e-devlet-kullanimi.svg">
  </div>
</div>

<br>

## Kullanıcının gözünden

Kullanıcının bakış açısından bu işlem çok kolay olmalı. İstediği belgelerin listesini ileten bir kurum için kullanıcı aşağıdaki gibi bir menüden yetki tanımlayabilmeli. Bundan sonra yapacağı bir şey kalmamalı. Belge isteyen kurum girip belgeleri alsın e-devlet sisteminden.

<div class="row">
  <div class="col-lg-6 col-sm-12">
    <img title="Yetkilendirme menüsü mockup" alt="olması gereken e-devlet bilgi paylaşım için yetkilendirme menüsü" class="width-100" src="/assets/e-devlet-nasil-calismali/yetki-menusu.png">
  </div>
</div>

<br>

## Kurumlar için TC kimlik no

Hangi kurum ile işlem yapıldığını belirtmek için kişiler için TC kimlik no, kurumlar için ise tekil bir id olan vergi numarası kullanılabilir. Zaten vergi numarası kamuya açık bir bilgi ve kolayca ulaşılabilir.

## Umut var gibi

Şu anki e-devlet sisteminde benim hayalimdeki modelin ilkel bir hali var. Yalnızca SGK 4-a belgenizi bir gerçek kişi ile paylaşabiliyorsunuz. Verdiğiniz yetkinin geçerlilik süresini belirliyorsunuz, bu güzel bir şey.

<div class="row">
  <div class="col-lg-6 col-sm-12">
    <img title="Mevcut yetkilendirme menüsü" alt="mevcut e-devlet bilgi paylaşım için yetkilendirme menüsü" class="width-100" src="/assets/e-devlet-nasil-calismali/bilgi-paylasimi.png">
  </div>
</div>

Ancak yalnızca kişilere yetki verebilmesi ve yalnızca SGK 4A hizmet dökümü verebilmesi nedeniyle sağladığı kolaylık oldukça sınırlı. Umarım e-devlet sistemi yakın zamanda dilediğim gibi hatta benim düşünemediğim kolaylıkları da içeren biçimde güncellenir.