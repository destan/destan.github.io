---
layout: post
title: "Biri Sola Söylesin Örgütler Bölünerek Çoğalmaz"
category: politika
tags: örgütlenme örgüt sol turkiyede-orgutlenme-ve-sol fetullah-gülen
---

En çok solcular bahseder örgütlenmeden, en çok da onlar beceremez. Hararetli sohbetlerde, duman altı odalarda memleketi "kurtarırken" örgütlenmenin önemi, nasıl yapılacağı konuşulur da konuşulur, örgütsüz hareketlerin dağılmasının kaçınılmaz olduğu falan ohooo hep konuşulur.

Sonra ne olur? Bir kavramın tanımı üzerinde anlaşamazlar ve bölünürler. _"Ya bu kadar küçük bir şey için ayrılınır mı? Sizin özünde istediğiniz şey aynı değil mi?"_ diye sorarsanız da ooo neler duyarsınız neler. Senin küçük dediğin şey davalarının temeliymiş meğer! Aboovv...

Solcuların bitmek bilmeyen uzun tartışmaları olur. Sonucunda ya bölünürler ya yeni bir uzun tartışma doğar. Bölünenler ayrıldıkları örgütlü yapıyı yeniden kurmak için uğraşır, bölünmeyenler bitmez tartışmalara devam eder. Sonuçta iş yapacak adam yoktur ortada ama bakarsan da herkes meşguldür.

Bu arada bölünmüş bölünmemiş herkes "faşo"lardan baskı ve eziyet görür, hepsi de faşolara söver, en büyük düşmanları faşolar ve gericilerdir ama diğer solcular da az değildir haa... Şöyle lafları çokça duyarız:

> Onlar (diğer solcuları kastediyor) sola en az faşistler kadar zarar veriyor. Ah bi uyansa şu Xciler (diğer sol grup)! Bi görseler hareketlerinin temelinin yanlış kurgulandığını.

Bu arada gericilerle faşolar evlenmiş nur topu gibi hükümetleri olmuştur. 10larca yıldır yönetime gelememiş sol için artık birleşme, tek vücut olma ve beraber hareket etme zamanıdır fakat o da ne? Ortada başka sol hareket yok ki!

(v, x, y, z sol örgütler olsun) V hareketinin sözcüsünden şunları duysak şaşırmayız herdalde: 
> X hareketi azınlıkların sorunlarına yeterli hassasiyeti göstermiyor, Y hareketi mi haha onlar solcu mu ya. Zler çok ulusalcı bu kafayla solcu olunmaz solcu dediğin dünya vatandaşı olacak arkadaş.

> ... biz birleşmeye neden karşı olalım, değiliz tabiki. Kapımız herkese açık ama X, Y veya Zden kimse gelip birlikte çalışalım demiyor onların niyeti yok niyeti kukla onlar.

> ... biz mi? Hayır bu koşullarda bizim onlara birleşme teklifi götürmemiz söz konusu olamaz.

Solcular takıla dursun şimdilerde Feto Türkiye'ye örgütlülüğün gücü 101 dersi veriyor, açık öğretim, naklen tvden... Ancak solcular çok meşgul ders alacak zamanları yok ki.