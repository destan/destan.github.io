---
layout: post
title:  "Süperonline'a açık mektup: Veremediğiniz hizmet hakkında"
date:   2013-12-20 16:48:12
categories: hayat
tags:
 - müşteri-hizmetleri
 - açık-mektup
 - süperonline
---

Bugün hizmet@superonline.net adresine attığım maili buradan da açık mektup olarak yazıyorum ki Süperonline'da çalışan diğer arkadaşlar da okuyabilsin.

Pardon rahatsız ediyorum ama ben 17 Aralık 14:21den beri size para vermeye çalışıyorum ama ısrarla almak istemiyorsunuz :( bu beni çok üzüyor!

17 Aralık 14:21de yaptığım internet başvurusu sonucu o zaman konuştuğum müşteri temsilciniz bana 48 saat içinde aranacağımı söyledi. Sizin paraya doymuş, hizmet verme derdi olmayan bir şirket olduğunuzu bildiğimden ben 48 saat dolmadan arayıp dürtüklemeye başladım.

Telefona çıkan sevgili arkadaşlar beni sürekli "yetkili" birimlere aktarıp onlara son 3dakikadır anlattığım süreci yeniden anlatmama ve sonu gelmeyen bir dejavu yaşamama sebep oldular. Sonuç ise hiç değişmedi: "Arkadaşlarımız size ulaşacaklar, sizi arayacaklar".

Dedim ki 48 saat dolmadığı için oyalıyorlar, tamam kabul anlaşmamız 48 saat. Ama 48 saat sonunda da değişen bir şey olmadı.

(19 aralık saat 15 suları) Arayıp durumu anlattım 48 saat dediniz geçti siz müşterilerinize yalan mı söylüyorsunuz dedim. Telefondaki hanım (ki ben bu hanıma 1-2 yönlendirilmeden sonra ulaştım) pek bozuldu "öyle bir durum yok da bık bık bık" etti. Sonra yine "Arkadaşlarımız sizi arayacaklar" diyip sepetledi beni.

20Aralık 16 sularında ise yeniden aradım. Süleyman diye bir arkadaş çıktı, fatura birimiymiş burası. Derdimi anlattım. Beni "yetkili birime" aktarmak istedi. Dur dedim yetkili birim neresi? Hayır bileyim ki bi dahakine artık doğrudan orayla görüşmek isteyeyim... Dedi ki "sizi satış birimine aktarıcam" dedim ki aktarma!

Dün de beni satışa aktardılar satışta atarlı giderli bi arkadaş vardı bana "size satış yapılmış bu bizim birimin işi değil" diyip beni başka bir yere aktardı. Bunu dememe rağmen fatura birimindeki bu Süleyman beni ikna etti satış birimine aktardı yine de...

Satış birimindeki sevgili kardeşimiz de benim sorunumu duyar duymaz beni yetkili birime yönlendirmek istedi. Hemen sordum, hangi birimmiş o, adı ne? Tahmin ettiniz dimi: Fatura birimi :(

Bunu duyunca tabi az biraz sinir hasıl oldu bende, tam bağırıp çağırıyordum ki kontürüm bitti...

Sonra twitterdan durumu anlatan kızınçlı tivitler attım size. hemen sosyal medya hede hödönüz aradı beni. Kendi iç süreçlerinizle ilgili bişiler anlattı kampanya başvurusu olmuş ama bilmem ne olmamış bık bık dedi. Dedim ki bana ne ben bu işlerden anlamam bana söylediğiniz gibi biri beni arasın benden randevu alsın, sonra modemimi ve sözleşmemi getirin. Bu adam yine bişiler geveledi lafı dolandırdı veeee sizi arayacaklar dedi ve kapattı...

Noldu şimdi sosyal medyayı takip edip cevap mı vermiş oldunuz. la zaten "biz sizi ararız" noktasındaydık hala bu noktadayız!

Bunları neden yazıyorum? Sırf nasıl beceriksiz ve işe yaramaz bir ekip olduğunuzu görün diye. Annenize babanıza ben süperonlineda çalışıyorum demeye utanın diye yazıyorum bunları. Süperonline'da çalışıyorum diyince ilk alacağınız tepki "aa beceriksizsin yani" olsun diye yazıyorum.

Sizden çözüm falan beklediğim yok. Sizi muhteşem kurumsal beceriksizliğinizle başbaşa bırakıyorum...
