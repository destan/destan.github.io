---
layout: post
title:  "Big Brother, Tayyip ve güçlü örgütlere giden yol"
categories: politika
tags:
 - 1984
 - big-brother
 - tayyip
 - diktatörlük
draft: true
---

Ünlü 1984 romanındaki Big Brother ve bizim Tayyip'in benzerliği bir paragrafta çok çarpıcı ve öğretici bir tespit olarak dikkatimi çekti. Kitaptaki dünyaya hakim olan 3 süper devletten biri olan Oceania'nın toplumsal ve politik yapısının anlatıldığı bir bölümdeki şu paragraftan bahsediyorum:

<blockquote>
<p>(…) At the <span class="has-translation" title="doruk, zirve">apex</span> of the pyramid comes Big Brother. Big Brother is infallible and all-powerful. Every success, every achievement, every victory, every scientific discovery, all knowledge, all wisdom, all happiness, all <span class="has-translation" title="erdem">virtue</span>, are held to issue directly from his leadership and inspiration. (…) He is a face on the <span class="has-translation" title="reklam, ilan panosu">hoardings</span>, a voice on the telescreen. (…) Big Brother is the <span class="has-translation" title="Takınılan maske, yüz">guise</span> in which the Party chooses to exhibit itself to the world. <strong>His function is to act as a focusing point for love, fear, and <span class="has-translation" title="hürmet">reverence</span>, <span style="text-decoration: underline;">emotions which are more easily felt towards an individual than towards an organization.</span></strong></p>
</blockquote>

Bu tutum yalnızca AKP'ye özgü değil elbet, birçok baskıcı yönetimin ortak tutumudur zaten. Alıntı yaptığım paragrafın son cümlesi çok önemli:

> Onun görevi, sevgi, korku ve hürmet gibi bir insana, bir kuruma karşı olduğundan daha kolay duyulan hislerin odak noktası olmaktır.

Bu cümleyi okuduktan sonra çok vurucu bir durumu eskisinden daha net olarak gördüm. Asıl çıkarıma geçmeden önce biraz güncel durumdaki benzerlikten bahsedeyim.

Güçlü bir örgüt olarak AKP
--------------------------

Elbette AKP'nin gücünün; ilk yıllardaki ABD ve cemaat desteği, hükümet olmasından kaynaklanan devlet olanaklarını kullanması ve politikasının temelini Müslümanlık gibi kolay istismar edilebilecek bir dinin oluşturması gibi boyutları var. Ancak bunların hiç biri tek başına AKP'nin halkın "özgür iradesi" üzerindeki egemenliğini açıklamaya yetmiyor. Özellikle ABD'nin ve dolayısıyla cemaatin desteğini çekmesiyle AKP'nin gücünün büyük kısmını _şu an_ halk desteği oluşturuyor. **Tayyip Türkiye'deki sağ seçmenin sevgi, korku ve hürmet odağı olmuştur.**

Güçlü bir örgüte giden yol
--------------------------

"Karşı örgütlerde olup da biz de olmayan nedir?" sorusunun yanıtı şüphesiz itaattir. Yazıktır, sol görüşlü insanlar itaat etmeyi bir hakaret olarak görürler. Bazen örgütün çıkarı için güvenmek ve söyleneni yapmak gerektiğine inanmazlar. Sonuçta o kadar kitabı okuyan kendilerinin de bu konudaki görüşü kesinlikle dikkate alınmalıdır!? Yöneticiler örgütü felakete sürükleyen yanlışlar içindedir!?

Ben gerçekçi bir insanım, solcuların bu tavırlarını değiştirmeyeceklerini biliyorum. Ancak itaatin de güçlü bir örgüt için temel taş olduğundan eminim. Söz konusu olan küçük bir karar da olsa solcular örgüt çıkarlarını kendi düşüncelerinin önüne kendi istekleri ile koymazlar. O nedenle kişilerin gönüllü itaat etmesini ve itaat ettiklerini çok da fark etmemelerini sağlayacak koşullar yaratılmalı.

Saygı, sorumluluk ve borçluluk duygusu gönüllü itaat için anahtar sözcüklerdir. Bir kişinin kendine söyleneni yapması, söyleyene karşı duyduğu saygıya ve borçluluk duygusuna bağlıdır. Bu durumda, alıntıladığım paragrafta da önerdiği gibi, söyleyenin kişi olması kurum olmasına göre bu duyguları uyandırmada daha etkilidir.

Çünkü kurumlar soyut, kişiler somuttur. Bir kişiyi kızdırdığınızı, onu hayal kırıklığına uğrattığınızı, onun takdirini kazandığınızı kolayca görebilirsiniz. Bir yüz ifadesiyle, bir telefon sohbetiyle, bir konuşmada izleyerek doğrudan, o anda ve kesin olarak görebilirsiniz. Ancak bir kuruma zarar verdiğinizi, kuruma iyilik yaptığınızı veya kurumun takdirini kazandığınızı bilmek her zaman daha meşakketli bir iştir ve daha çok DÜŞÜNME gerektirir.

İnsanlar sosyal olarak kendilerini bir kişiye borçlu hissederlerse onun dediklerini yapmaya daha kolay ikna olurlar, bu kanıtlanmış bir durumdur<sup><a href="#iknanin-psikolojisi">[1]</a></sup>.

İdeal olmayan düzende ideal örgüt olmaz
----------------------------------------

İnsanların düşünmeye üşendiği, sorgulamayı bilmediği bir çağda solcuların farklı olduğu yanılgısına kapılmamalıyız. Solcular arasındaki küçük azınlık bizi yanlış umutlara sürüklememeli ve gerçeği kabul etmeliyiz. Diğer örgütlerdeki insanlardan tek farkımız din istismarına kanmamamız. Onun dışındaki tüm algı yönetimi ve ikna yöntemlerine karşı çok benzer tepkiler veriyoruz. Bunun yanında politika ve strateji üretme yeteneğimiz de yalnızca küçük bir azınlıkta var çünkü yalnızca o azınlık yeterli ve doğru eğitime sahip.

Durum böyleyken örgütün tüm üyelerinin sorgulayıcı ve karara katılıcı olmasını beklememeli, hedeflememeliyiz. Çünkü önceden dediğim gibi çoğunluk doğru karar verecek kadar bilinçli değil, sol örgütlerde dahi…

O zaman güçlü bir örgüt için saygı uyandıran, gerektiğinde korkutan ve insanların kendisine borçlu olduklarını düşünecekleri bir öndere gereksinim var. Böyle bir önder, örgüt kararlarını sorgulamayan üyeler ve iyi eğitimli karar verici bir azınlık kadro ile birleşirse çok çetin bir örgüt oluşabilir.

Ne farkımız kalır?
------------------

"Kendi örgütümüzü sorgulamadan dediklerini yaparsak ne farkımız kalır?" Nidalarını duyar gibiyim. Farkımız amacımız olacaktır.

Elbette örgütümüz bize "zam istemeyelim bak bu hepimizin yararına" derse veya "A kurumunun özelleştirilmesini destekleyelim" derse durup sorgulamak gerek. Ancak bahsettiğim sorgulamama bu kadar temel politikalarda değil. X partisi ve Y partisiyle görüşelim örgütümüze destek isteyelim diyen bir örgütün bazı üyeleri o parti 50 yıl önce şöyle yapmıştı onlarla görüşürseniz biz arkadaşlarla başka örgütte toplanırız derse bir arpa boyu yol katedemeyiz.

En büyük ortak amaç, kendi kaynaklarını kendi kullanabilen, bilimsel eğitim alan, üreten ve adaletli paylaşan bir toplum ise bu yolda tavizler vermekten, önceden inandıklarımızı değiştirmekten ve yalnızca verimliliği hedeflemekten daha anlamlı bir şey olamaz.

\* _Muhalefeti CHP'den ve iktidarı da AKP'den ibaret değil daha geniş anlamlarıyla kullandım._

<ol>
<li id="iknanin-psikolojisi">iknanin-psikolojisi</li>
</ol>