---
layout: post
title:  "İnsanlar neden hala AKP'ye oy veriyor 1: Düşünememek"
categories: politika
tags:
 - AKP
 - Eğitimsizlik
draft: true
---

Hergün birçok kişi kendilerine göre yanlışları, aksaklıkları sıralayıp "ya bu insanlar neden hala AKP'ye oy veriyor" diye sorup duruyor. Kendimce yanıtını verdim.

Soyut kavramları anlamada güçlük
--------------------------------

Sıradan bir vatandaş iş güvenliği, sosyal haklar, eşitlik gibi soyut konuları anlayamıyor. Örneğin vatandaş iş güvenliğinin olmadığı bir ortamda kaza geçirme riskinin olduğunu biliyor ancak ciddiyetini algılayamıyor. Çünkü risk soyut bir şey.

Bunların karşısında yardım paraları, yardım erzakları somut şeyler. Din sömürüsü ilk bakışta soyut gibi duruyor. Ancak din, insanların iliklerine kadar işlediği ve günlük hayatlarının büyük bir kısmında hakim olduğu için çok etkili. Dolayısıyla insanlar somut şeylere, kısa vadeli çıkarlara ve din söylemlerine prim vererek mevcut iktidarı seçiyorlar.

Hasıraltı edilen haberler ve yapay zaferler 
-------------------------------------------

Sosyal medya bir iluzyon. Hem iktidarın hem de karşıtlarının elit azınlığının bulunduğu bir ortam. Halkı yönlendirme konusunda henüz sanıldığı kadar etkili değil. Gerçek güç hala televizyon ve gazetelerde. İktidarın tv ve gazete şirketlerindeki baskısı sonucu halkın basit duygularını okşayacak, yeri gelince dürtecek yapay gündemler çok başarılı biçimde oluşturulup sunuluyor. 

Örneğin Mavi Marmamara konusunda İsrail'in operayonel kaza demesini İsrail dize geldi diye gösterip halka kendini galip hissetirmek iyi bir taktik. İsrail özür diledi mi? Tamam yeter. Biz en başta kastı olduğu için özür dile demişiz ama onlar bunu kabul etmeyip operasyonel kaza demiş gibi ayrıntıların halk için önemi yoktur.

Öte yandan Deniz Feneri yolsuzluğu gibi şeyleri sessizliğe gömmek de kolaydır medya için.

Gezi Parkı protestolarını vandalizm ve anarşi olarak göstermek, yolsuzlukların açığa çıkarılma biçimini yolsuzlukların önüne geçirip cemaate yüklenmek medyanın bu konulardaki son başarılarıdır.

Genel olarak düşünmeyi sevmeyen halk için, kendini rahatlatan ve şimdiye kadar bildiklerine ters düşmeyen bu gelişmelerin arka planını anlamak imkansız.

Birçok insan için artık çok geç
-------------------------------

Gerçekleri görememenin temel nedeni eğitimsizlik. Eğitimden kasıt ise okula gitmek değil. Okulların verdiği "eğitim" de eğitimsizliğin nedenlerinden biri. İnsanlar düşünmeyi, sorgulamayı ve hak aramayı öğrenmiyorlar. Sadece itaati ve kabullenmeyi öğreniyorlar. 

Hal böyle olunca yıllar boyu toplumun başına gelenlerden ders çıkaramıyor halk. Algılayamadıkları "risk", kaza olarak somutlaşıp can alınca anlamalarını bekliyoruz, yine anlayamayıp Allah'a sığınıyorlar, kader diyorlar, takdir diyorlar.

Ve anlıyoruz. Düşünmeyi küçük yaşta öğrenmeyen insan sonradan öğrenemiyor. En sevdikleri ölse de, kedisi sakat da kalsa, aç da kalsa düşünmeyi sonradan öğrenemiyor. Belli bir yaştan sonra düşünmek öğrenilemiyor, bu insanlar insanlık için kayıp, şirketler için kaynak.